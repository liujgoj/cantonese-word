3，粵語嘅時態

  

時態分爲時（tense）同體（aspect）兩種。

  

時（tense）係指所描述嘅事件相對講話時間（絕對座標）爲座標嘅時間關係。

  

體（aspect）係指所描述嘅事件相對參考事件（相對座標）嘅時間關係。

  

參考事件可以同講話時間處於同一時間段，亦可以喺講話時間嘅前面（過去），或者後面（未來）。

  

粵語冇時（tense）嘅變化，只有體（aspect）嘅變化。

  

粵語嘅體(aspect)有兩種，進行體（ganr） （Progressive Aspect）同完成體(zor)。

  

1, 進行體（ganr）係指所描述嘅事件同參考事件處於同一時間段。

  

（1）， 參考事件同講話時間喺同一時間段。例句：

  

Ngoq douj wanrganr keoiq aa. 我都搵緊佢啊。 電影《喜劇之王》

  

（2）， 參考事件喺講話時間嘅過去。例句：

  

Gongjcoix ngoq gin dour louqsij waanrganr sanxdaar. 剛纔我見到老師玩緊神打。 電影《唐伯虎點秋香》

  

（3）， 參考事件喺講話時間嘅未來。例句：

  

yvxgwor ngoq saatzor neiq, neiq bou mungh beir Wongxdai tengj aax? 如果我殺咗你，你報夢畀皇帝聽呀？ 電影《鹿鼎記》

  

2，完成體(zor)係指所描述嘅事件喺參考事件所處嘅時間之前。

  

（1）， 參考事件同講話時間喺同一時間段。例句：

  

Yixgaaj mxginzor zij coengj aa. 而家唔見咗之槍啊。 電影《PTU》

  

（2）， 參考事件喺講話時間嘅過去。例句：

  

Yiqcinx zijseon mxfaatdaath, zouhzor baanhsihyanx, mxhaih yanxyanx sikj dour neiq haih binj go. 以前資訊唔發達， 做咗辦事人，唔係人人識到你係邊個。 電影《黑社會》

  

Ngoq nej, zoengj ngoq sinjfuj gor zoengj baauj saangj zair ge yoekhfongj, beirzor Baauj daaihyanx wox. Keoiq sikhzor zijhauh, zauh soengjheir lamxmunx. 我呢，將我先夫嗰張包生仔嘅藥方，畀咗包大人啝。佢食咗之後，就雙喜臨門。 電影《九品芝麻官》

  

（3）， 參考事件喺講話時間嘅未來。例句：

  

Neiq hour lekj aax? Gau daamr zauh sikhzor diph yifanr keoiq. 你好叻呀？夠膽就食咗碟意粉佢。 電影《百變星君》

  

Sikhzor "Yatj Yath Hamhbaaujsaanr" ge yanx, yatj yath zijnoih wuiq mouqgungj cvnx satj. 食咗“一日冚包散”嘅人，一日之內會武功全失。 電影《唐伯虎點秋香》

  

 傳統認爲，粵語仲有其它嘅體，比如：住（zvh），過(gwo)，落（lokh）等。

  

溜歌粵語認爲，呢啲都係介詞，，副詞，助詞或者形容詞。

  

例如： Maiq zvh! 咪住！電影《九品芝麻官》

  

Maiq haangx zvh! 咪行住！電影《九品芝麻官》

  

Neiq mour leiq ngoq zvh. Neiq gaaur dimh keoiq sinj laaj. 你毋理我住。你搞掂佢先啦。 電影《鹿鼎記》

  

Tauxsinj Maaqmeiq dinhwaar hoengr gwo laix. Ngoq tengj gwo. Mouq liur dou. 頭先馬尾電話響過嚟。我聽過。冇料到。 電影《PTU》

  

Zvr lokh faanh, zauh sikhdakj ge laa. 煮落飯，就食得嘅喇。 電影《師兄撞鬼》

  

Soryiq ngoq namr lokh aa, caaxcaanjtengj ganjbunr zauh mouqdakj zouh ge. Haih mxhaih? Haih aa, haih aa. Gamr gongr lokh zauh mouqdakj zouh ge laak. Mouq co laak. 所以我諗落啊，茶餐廳根本就冇得做嘅。係唔係？ 係啊，係啊。噉講落就冇得做嘅嘞。冇錯嘞。 電影《行運一條龍》

  

Dou sixhauh ngoqdeih zourdij heoi gungjyvnr baa dingh zoengj leng dang. 到時候我哋早啲去公園霸定張靚橙。 電影《百變星君》

  

Yukhdai, haahbinh faanxgaanj dij naamxneoiq gwaanjhaih, yingjgoij yaux ngoq gunr hoij ge. 玉帝，下便凡間啲男女關係，應該由我管開嘅。 電影《濟公》

  

Gongr heir for douj laix timj wox. 講起火都嚟添啝。 電影《國產凌凌漆》

  

Ngoq gapj heir soengq laix, maih wanr lukj gwan bokj faanj keoiq loj. 我急起上嚟，咪搵碌棍㩧返佢囉。 電影《九品芝麻官》

  

Ngoq yoek sath neiqdeih laa. 我約實你哋喇。 電影《喜劇之王》

  

參考資料：《粵語語法講義》鄧思穎